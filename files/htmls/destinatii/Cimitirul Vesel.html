<html>
    <head>
        <title>Transalpina</title>
        <base href="../">
        <link rel="stylesheet" type="text/css" href="../csss/darkmode.css">
        <link rel="stylesheet" type="text/css" href="../csss/sidebar.css">
    </head>
<body>
    <div id="sidebar-container"></div>

        <div>
            <div id="main"></div>
            <button class="openbtn" onclick="openNav()">☰ Open Sidebar</button>
        </div>

        <script src="../javascript/everything.js"></script>

        <div id="content">
            <h1 style="text-align: center; font-size: 60;">
                <u>
                    Cimitirul Vesel
                </u>
            </h1>
            <a href="../Images/home/Cimitirul Vesel.jpg">
                <img class="image1" src="../Images/home/Cimitirul Vesel.jpg">
            </a>
            
            <h2>
                <u style="margin-left: 25px;">
                    Ce este Cimitirul Vesel?
                </u>
            </h2>
            
            <p class="justsometext">
                Cimitirul Vesel este un cimitir din localitatea Săpânța, județul Maramureș, faimos pentru crucile mormintelor viu colorate și picturile naive reprezentând scene din viața și ocupația persoanelor înhumate. Pe unele cruci există chiar versuri în care sunt amintite, deseori cu nuanțe umoristice, persoanele respective.
                <br><br>
                Ineditul acestui cimitir este diferențierea față de cultura populară, care consideră moartea ca un eveniment trist. În anul 1935, la sugestia preotului greco-catolic Grigore Rițiu (1892-1969), care era profesor de română și latină, meșterul Stan Ioan Pătraș (1908-1977) a realizat partea verticală a crucilor ceva mai lată, cu loc pentru epitaf. Preotul Rițiu, soția și copiii săi au fost scoși din casa parohială și arestați după război, dar inițiativa sa s-a păstrat. Ucenicul lui Stan Ioan Pătraș, Dumitru Pop-Tincu (1955-2022), a preluat în 1977 obiceiul început în perioada interbelică. Din 1935 datează primul epitaf, iar din anii 1960 încoace, întreg cimitirul a fost populat cu circa 800 astfel de cruci, sculptate din lemn de stejar, devenind un muzeu în aer liber de natură unică și o atracție turistică. 
                <br><br>
                Din anul 2009 cimitirul este obiectivul festivalului anual „Drumul Lung spre Cimitirul Vesel”.
                <br><br>
                Unele cruci sunt pictate pe ambele părți. Pe o parte este plasată o descriere a vieții celui îngropat, iar pe cealaltă — o descriere a motivului morții. Majoritatea crucilor sunt scrise cu greșeli de ortografie și variante arhaice de scriere. 
            </p>

            <h2>
                <u style="margin-left: 25px;">
                    Povestea Cimitirului Vesel
                </u>
            </h2>

            <p class="justsometext">
                Ideea Cimitirului Vesel i-a aparținut lui Stan Ioan Pătraș, sculptor, poet și pictor, de asemenea. Conform ipotezelor, s-a spus că Stan Ioan s-ar fi inspirat din cultura dacilor, acolo unde, de la Ovid Densușianu încoace, se cataloga moartea ca un eveniment vesel.
            </p>

            <a href="../Images/Cimitirul vesel/Cruci.png">
                <img class="image2" src="../Images/Cimitirul vesel/Cruci.png">
            </a>

            <p class="justsometext">
                Din anul 1935 datează primul epitaf, iar începând cu anii 1960 întreg Cimitirul Vesel din Săpânța a fost populat cu aproximativ 800 de cruci vesele, sculptate din lemn de stejar. Anumite cruci care se regăsesc în cimitir sunt pictate pe ambele părți. Pe o parte este trecută o mică descriere a vieții celui îngropat, iar pe cealaltă este trecut motivul decesului. Pe majoritatea crucilor din Cimitirul Vesel sunt scrise și greșeli de ortografie și variante arhaice de scriere.
                <br><br>
                După moartea sa, meșteșugul din Cimitir a fost păstrat cu sfințenie deoarece a fost preluat de Dumitru Pop Tincu, ucenicul său.
            </p>

            <h2>
                <u style="margin-left: 25px;">
                    Modelul și lemnul folosit pentru crucile viu colorate
                </u>
            </h2>

            <p class="justsometext">
                Lemnul folosit pentru cioplirea crucilor este exclusiv de stejar. Imediat după tăiere, lemnul este prelucrat și lăsat la uscat pentru 4-5 ani. Abia după ce lemnul s-a uscat foarte bine, se începe sculptarea propriu-zisă.
            </p>

            <a href="../Images/Cimitirul vesel/Design.png">
                <img class="image2" src="../Images/Cimitirul vesel/Design.png">
            </a>

            <p class="justsometext">
                Modelul crucilor este gândit în totalitate de Dumitru Pop Tincu imediat după ce acesta vizitează cimitirul. El concepe identitatea fiecărei cruci după ce vede care este locul unde va fi amplasată, cum va fi așezată, dar și mai ales după felul în care el l-a cunoscut pe cel care a trecut în neființă. 
                <br><br>
                Culorile folosite în Cimitirul Vesel din Săpânța sunt luminoase și intense și, pe toate crucile din interior, fondul este albastru. Este culoarea specifică zonei, denumită “Albastru de Săpânța”, moștenită de la generație la alta. Pe lângă fondul albastru, alte culori predominante sunt roșu, galben, verde, negru.
            </p>
        </div>
    </body>
</html>