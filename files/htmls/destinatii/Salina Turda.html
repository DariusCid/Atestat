<html>
    <head>
        <title>Transalpina</title>
        <base href="../">
        <link rel="stylesheet" type="text/css" href="../csss/darkmode.css">
        <link rel="stylesheet" type="text/css" href="../csss/sidebar.css">
    </head>
<body>
    <div id="sidebar-container"></div>

        <div>
            <div id="main"></div>
            <button class="openbtn" onclick="openNav()">☰ Open Sidebar</button>
        </div>

        <script src="../javascript/everything.js"></script>

        <div id="content">
            <h1 style="text-align: center; font-size: 60;">
                <u>
                    Salina Turda
                </u>
            </h1>
            <a href="../Images/home/Cimitirul Vesel.jpg">
                <img class="image1" src="../Images/home/Salina Turda.jpg">
            </a>
            
            <h2>
                <u style="margin-left: 25px;">
                    Ce este Salina Turda?
                </u>
            </h2>

            <p class="justsometext">
                Salina Turda se găsește în zona Durgău-Valea Sărată din Turda. Aceasta este înscrisă pe lista monumentelor istorice din județul Cluj, elaborată de Ministerul Culturii din România în anul 2015.
                <br><br>
                Zăcămintele de sare de aici s-au format în urmă cu 13,5 milioane de ani, într-o mare cu adâncime redusă și sub un climat tropical. 
                <br><br>
                Stratul de sare din subsolul Transilvaniei având o grosime de circa 400 de metri, iar straturile groase de sedimente depuse ulterior peste cele de sare au apăsat cu greutate stratul maleabil de sare. 
                <br><br>
                Acesta s-a ridicat sub formă de ciuperci cu înălțimi de peste 1000 de metri, de multe ori ajungând chiar până la suprafața pământului. 
                <br><br>
                Tehnica mineritului din salinele din Transilvania și Maramureș își are originile în epoca feudală, 1920. În timp ce în 1945 a fost introdusă metoda de exploatare prin împușcare. 
                <br><br>
                Aerul de aici, dar și de la alte saline, cum ar fi Salina Praid, face foarte bine la câteva boli precum bolile tractului respirator. Aerul sărat este ideal pentru infecțiile cronice ale aparatului respirator.
            </p>

            <a href="../Images/Salina Turda/Interior.png">
                <img class="image2" src="../Images/Salina Turda/Interior.png">
            </a>
            
            <p class="justsometext">
                Cu toate acestea, cei care suferă de tuberculoză, claustrofobie, tensiune mare sau boli acute respiratorii ar fi bine să nu intre în salină, pentru că aceste afecțiuni ar putea să se agraveze.
            </p>

            <h2>
                <u style="margin-left: 25px;">
                    Date geologice
                </u>
            </h2>

            <p class="justsometext">
                Zăcămintele de sare din Transilvania (exploatate sistematic în cursul vremii la Ocna Dejului, Cojocna, Turda, Ocna Mureș, Ocna Sibiului și Praid) s-au format cu 13,5 milioane de ani în urmă, într-o mare cu adâncime redusă și sub un climat tropical, foarte cald. Stratul de sare se întinde pretutindeni în subsolul Transilvaniei, având o grosime de circa 400 m. 
                <br><br>
                Straturile groase de sedimente depuse ulterior deasupra celui de sare au apăsat cu o greutate imensă stratul maleabil (plastic) de sare, care a căutat zone mai slabe ale scoarței terestre la marginea Transilvaniei, unde s-a ridicat sub forma unor ciuperci cu înălțimi de peste 1.000 m, ajungând de multe ori chiar până la suprafața pământului (cazul localităților cu vechi exploatări de sare menționate mai sus). La Turda ciuperca de sare are o înălțime de circa 1.200 m (cercetată prin foraje relativ recente). 
            </p>

            <a href="../Images/Salina Turda/Lift.jpg">
                <img class="image3" src="../Images/Salina Turda/Lift.jpg">
            </a>

            <h2>
                <u style="margin-left: 25px;">
                    Istoricul exploatării sării
                </u>
            </h2>

            <p class="justsometext">
            Dovezi arheologice sigure ale exploatării sării la Durgău-Turda există din perioada preromană (50 î.C.-106 d.C.). Romanii (106-274 d.C.) au exploatat sarea la Durgău în camere piramidale de 17-34 m adâncime si 10-12 m lățime. În afara masivului de sare de la Durgău, Romanii au exploatat si masivul de sare învecinat de la Băile Romane (în zona ștrandului actual). 
            <br><br>
            Volker Wollmann în monografia sa asupra mineritului subliniază prezența în imediata apropiere a zăcămintelor de sare, de fiecare dată, a unei fortificații romane. Castrul roman Potaissa a apărat exploatările de sare de la Turda. Romanii lucrau numai la suprafață, în gropi patrulatere, până la o adâncime de 12-15 m, de unde sarea se putea scoate ușor pe punți alunecoase și cu aparate simple de ridicat, după care o părăseau și începeau alta. Așa au extras romanii sarea peste tot în Ardeal, iar excavațiile părăsite au devenit lacuri.
            </p>
        </div>
    </body>
</html>