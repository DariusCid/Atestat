<html>
<head>
    <title>Transfagarasan</title>
    <base href="../">
    <link rel="stylesheet" type="text/css" href="../csss/darkmode.css">
    <link rel="stylesheet" type="text/css" href="../csss/sidebar.css">
</head>
<body>
    <div id="sidebar-container"></div>

        <div>
            <div id="main"></div>
            <button class="openbtn" onclick="openNav()">☰ Open Sidebar</button>
        </div>

        <script src="../javascript/everything.js"></script>

        <div id="content">
            <h1 style="text-align: center; font-size: 60;">
                <u>
                    Transfăgărășan
                </u>
            </h1>
            <a href="../Images/home/Transfagarasan.jpg">
                <img class="image1" src="../Images/home/Transfagarasan.jpg">
            </a>
            
            <h2>
                <u style="margin-left: 25px;">
                    Ce este Transfăgărășan?
                </u>
            </h2>

            <p class="justsometext">
                Transfăgărășanul este o cale rutieră de circulație din România, care începe în comuna Bascov, județul Argeș de lângă orașul Pitești, în direcția orașului Curtea de Argeș și se termină la intersecția cu drumul DN1 între Sibiu și Brașov, în apropierea comunei Cârțișoara, cu o lungime de 151 km, traversând pe axa nord-sud Munții Făgăraș. Porțiunea de la barajul Vidraru până la Cârțișoara traversează un teren montan la altitudini mari și a fost construită în perioada 1970–1974, pe o lungime de aproximativ 91 km.
                <br><br>
                Până la construirea barajului și lacului de acumulare Vidraru, în 1965, de-a lungul căruia DN7C se desfășoară pe aproape 20 km, a existat un drum de pământ și o linie de mocăniță ce lega comuna Căpățâneni de vechiul sat Cumpăna (astăzi acoperit de ape, în apropierea căruia s-a construit actuala cabană Cumpăna).
            </p>

            <a href="../Images/Transalpina/Transalpina.jpg">
                <img class="image2" src="../Images/Transfagarasan/Transfagarasan.jpg">
            </a>

            <h2>
                <u style="margin-left: 25px;">
                    Istoria drumului
                </u>
            </h2>
            
            <p class="justsometext">
                Transfăgărășanul a fost construit între anii 1970 – 1974, la inițiativa lui Nicolae Ceaușescu. Deși la momentul respectiv România avea deja mai multe treceri ale Carpaților Meridionali moștenite dinainte de perioada comunistă (Șoseaua Alpină Novaci-Săliște ori vechea Șosea Câmpina-Predeal) sau făcute în primii ani ai regimului (drumul Bumbești Jiu-Petroșani), invazia Cehoslovaciei din 1968 de către trupele sovietice și ușurința cu care puteau fi blocate sau atacate trecerile existente între Transilvania și Muntenia (care, cu o singură excepție, urmau cursul unor râuri) determină inițierea de urgență a proiectului "Transfăgărășanului" - un drum strategic care să lege garnizoanele Piteștiului și Sibiului. În notele de fundamentare a proiectului se menționează, totodată, ca motive "deschiderea bazinelor forestiere din masivul Făgăraș, folosirea mai rațională a pășunilor alpine și realizarea unui centru turistic montan în zona Lacului Bâlea".
                <br><br>
                Printre propunerile inițiale s-a numărat și cea a unui tunel de cca. 7 km, care ar fi evitat zona de gol alpin, pornind din zona cabanei Bâlea-Cascadă, trecând pe sub Căldarea Glaciară Bâlea și creasta Făgărașului, și ieșind în zona Piscul Negru; acest lucru ar fi permis menținerea deschisă a drumului pe tot parcursul anului. Datorită costurilor mari, cât și a dificultăților de realizare, această propunere a fost abandonată din fașă. Printr-o hotărâre a Consiliului de Miniștri din 10 decembrie 1969 se aprobă indicatorii tehnico-economici pentru "obiectivul strategic Transfăgărășan", căruia i se alocă resursele trupelor de geniu ale Armatei Române (pe 10 martie 1970 Regimentul 52 Alba-Iulia începe să lucreze dinspre nord, iar Regimentul 1 Râmnicu-Vâlcea dinspre sud, în zonele montane înalte), părțile de tunel urmând să fie realizate de specialiștii Trustului de Construcții Hidroenergetice (TCH). Sectorul Contur Lac Vidraru a fost atribuit Ministerului Transporturilor, proiectul fiind executat de Institutul de Proiectări pentru Transporturi Auto, Navale și Aeriene (IPTANA) și construit de Întreprinderea Construcții Drumuri Poduri și Lucrări Speciale Transporturi București, iar sectorul Contur Lac - Tunelul Bâlea a fost atribuit Ministerului Economiei Forestiere, proiectul fiind executat de Institutul de Cercetare și Proiectare în Industria Lemnului (ICPIL) și construirea delegată Întreprinderii de Construcții Forestiere (ICF) Râmnicu Vâlcea.
                <br><br>
                Proiectul aprobat atunci prevedea ca drumul să aibă o singură bandă de circulație plus acostament și, totodată, continuarea drumului în sud, spre Curtea de Argeș, pe conturul malului vestic al lacului Vidraru (care ar fi urmat să lege și noua Cabană Cumpăna, relocată în urma creării lacului de acumulare). În 1971 se hotărăște însă realizarea drumului conform normativelor de drum național în zonă montană (două benzi de circulație cumulând 6m și acostament de 1m, de pământ, cu supralărgiri și supraînălțări în curbe). După ce s-a constatat impracticabilitatea folosirii traseului de pe malul vestic (care, deși era mai scurt cu 10 km decât conturul estic, punea mari probleme din cauza zăpezilor ce se acumulau mult mai abundent decât pe celălalt mal, fiind expus mult mai puțin soarelui), se hotărește schimbarea "din mers" a proiectului și mutarea drumului pe traseul actual, prin lărgirea și consolidarea vechiului drum forestier de contur (astfel se explică și lipsa unui viaduct care ar fi scurtat simțitor traseul, deoarece o dată cu modificarea nu se aprobase suplimentarea bugetului alocat; astfel, până în 2000, drumul de contur al țărmului vestic al Lacului Vidraru a fost trecut în nomenclatorul rutier ca DN7D, când clasificarea a fost reatribuită drumului Câineni-Perișani-Curtea de Argeș).
                <br><br>
                S-a lucrat pe toată perioada anului, condițiile fiind îngreunate de faptul că climatul alpin la peste 1.600 de metri altitudine – cu vânturi puternice și viscole abundente, la care s-a adăugat specificul Munților Făgăraș – nu permitea în mod normal decât 4-5 luni de muncă pe an. Drumul s-a realizat cu eforturi materiale considerabile și cu prețul unor vieți de soldați și muncitori care au contribuit la construcția lui, bilanțul oficial fiind de 40 de morți. Lucrători de atunci care mai sunt acum în viață avansează astăzi cifre mai mari, care ajung până la câteva sute de vieți omenești pierdute (răspunzând unui interviu, un martor al timpului spunea: "Numai la baraj au murit vreo 400 de băieți").
                <br><br>
                Inaugurarea oficială, în prezența lui Nicolae Ceaușescu, a avut loc în data de 20 septembrie 1974, dar lucrările au mai continuat încă câțiva ani, pentru asfaltarea sa și alte activități conexe, fiind finalizate în forma actuală în 1980.  
            </p>

            <h2>
                <u style="margin-left: 25px;">
                    Locuri de vizitat pe traseul Transfăgărășan
                </u>
            </h2>

            <p class="hreftext" style="text-align: center;">
                <a href="../Images/Transfagarasan/Barajul Vidraru.png">
                    <img class="image2 "src="../Images/Transfagarasan/Barajul Vidraru.png">
                    Barajul Vidraru
                </a>
            </p>

            <p class="hreftext" style="text-align: center;">
                <a href="../Images/Transfagarasan/Cascada Capra.png">
                    <img class="image2 "src="../Images/Transfagarasan/Cascada Capra.png">
                    Cascada Capra
                </a>
            </p>

            <p class="hreftext" style="text-align: center;">
                <a href="../Images/Transfagarasan/Balea Lac.png">
                    <img class="image2 "src="../Images/Transfagarasan/Balea Lac.png">
                    Bâlea Lac
                </a>
            </p>

            <p class="hreftext" style="text-align: center;">
                <a href="../Images/Transfagarasan/Hotelul de Gheata.png">
                    <img class="image2 "src="../Images/Transfagarasan/Hotelul de Gheata.png">
                    Hotelul de Gheață Bâlea Lac
                </a>
            </p>

            <h2>
                <u style="margin-left: 25px;">
                    Informatii pentru turisti
                </u>
            </h2>

            <p class="justsometext">
                Dacă vrei să ajungi pe Transfăgărășan, trebuie să știi că circulația este deschisă doar în intervalul 1 iulie – 31 octombrie, în fiecare an. Din 1 noiembrie până în 30 iunie traseul este închis. Viteza recomandată pentru a circula cu mașina pe Transfăgărășan este de 40 km pe oră, viteza impusă datorită numeroaselor serpentine.
                <br><br>
                Iarna, drumul este în mod oficial deschis pe versantul sudic până la complexul Piscul Negru, km 104 – jud Argeș, iar pe versantul nordic drumul este deschis până la Cabana Bâlea-Cascadă, km 131, județul Sibiu.
                <br><br>
                În tot timpul anului, drumul este deschis circulaţiei rutiere tot timpul anului pe următoarele zone: 
                <br><br>
                • Jud. Argeş – din localitatea Bascov până la Piscu Negru (km. 104) / Complex Capra (km.108); 
                <br><br>
                • Jud. Sibiu – de la intersecţia DN 1 cu DN 7C (km. 152) până la Cabana Bâlea Cascadă (km. 130,8).
                <br><br>
                Important de știut este că pe timpul iernii se produc multe căderi de pietre în zona Poarta Întâlnirii, cota 1600, înainte de intrarea în Căldarea Glaciară Bâlea. Porțile tunelului Bâlea-Capra sunt închise pe timpul iernii.
                <br><br>
                Pe timp de vară, sunt impuse restricții în ceea ce privește perioada de întuneric (orele 22:00 – 6:00). Traseul este unul periculos, cu multe viraje și curbe în ac de păr, nu sunt prevăzute elemente reflectorizante, iar riscul căderii în gol este unul destul de mare.
            </p>

        </div>
    </body>
</html>